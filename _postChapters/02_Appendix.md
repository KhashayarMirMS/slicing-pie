---
layout: chapter

title: ضمیمه
permalink: /Appendix
---

# ضمیمه

## تغییرات در مدل برش کیک اصلی

من هرگز پیش بینی نمی‌کردم که اولین کتاب من درباره‌ی این موضوع، یعنی برش کیک، چنین تاثیر مثبتی روی کارآفرینانی که قبلا با مسائل تقسیم‌بندی سهام در شرکت‌های نوپای خود درگیر بودند، داشته باشد. من از بازخورد مثبتی که از خوانندگان دریافت کردم بسیار خوشنود شده و از ملاقات آن‌ها در رویدادهای مرتبط با برش کیک در سراسر جهان بهره‌مند شده‌ام.

البته مهم‌تر اینکه، من درباره‌ی چگونگی کارکرد مدل برای آن‌ها و نحوه‌ای که می‌توانم به شرکت‌های آن‌ها در پیاده‌سازی مدل کمک کنم، آموخته‌ام. من بازخوردها را ثبت کرده و سعی می‌کنم که درباره‌ی آن‌ها در مقالات، سخنرانی‌ها و نسخه‌های جدید کتاب استفاده کنم. گرچه مدل اصلی تغیییر نکرده‌است، من تلاش نموده‌ام که آن را تشریح یا جزئیاتی را برای پیاده‌سازی هر چه بهتر آن اضافه کنم.

این کتاب یعنی کتابچه راهنمای برش کیک، با هدف ارائه‌ی یک راهنمای عملی برای تیم‌ها به منظور اجرای مدل بر اساس بهترین راهکارهایی که من از کاربران واقعی آموخته‌ام تهیه شده است. مدل توضیح داده شده در این کتاب، همان مدل توصیف شده در برش کیک است. صرفا توضیحاتی بروز‌تر با عمق بیشتر در برخی حوزه‌های خاص در آن ارائه شده است. اگر شما می‌خواهید که بیشتر درباره‌ی داستان پشت توسعه این مدل و توضیحاتی بیشتری درباره چرایی طراحی آن به این شیوه بدانید، یا در صورتی که می‌خواهید مطالعات موردی بیشتری در زمینه‌ی اجرای مدل مطالعه کنید، باید کتاب برش کیک را بخوانید. این کتاب‌ها تقویت کننده و مکمل یکدیگرند.

### تغییرات

مدل برش کیک در طول سال‌ها بر اساس تحقیقات شخصی من و همچنین آزمون و خطای من توسعه یافته است. من تا جایی که بتوانم با مدل راحت باشم آن را اصلاح کردم و سپس در اولین نسخه‌ی کتابم در اکتبر ۲۰۱۲ آن را منتشر کردم. از آن به بعد، بروزرسانی‌ها منجر به تغییر هسته اصلی مدل نشده است اما من سعی کرده‌ام که آن را تشریح کرده و عمق بیشتری به نحوه درک مدل ببخشم. اما این کتاب شامل تغییرات اندکی نسبت به کتاب اصلی بوده که شایان ذکر هستند. این تغییرات در توضیحات کتاب و برش‌دهنده‌ی کیک آنلاین هستند. عناصر زیر تفاوت‌هایی نسبت به ورژن ۲.۳ برش کیک و نسخه‌های قبلی داشته است:

## صندوق‌های گرانت

اگر کتاب‌های من درباره‌ی این موضوع را تا‌کنون خوانده باشید، متوجه می‌شوید که من تاکنون از این مدل با عنوان **صندوق گرانت** در این کتاب یاد نکرده‌ام. دلیل این امر این است که تلفظ این کلمه در زبان‌های دیگر مشکل است. یک مترجم پیشنهاد کرد که از ترجمه **قلک خوکی** استفاده شود که عملی نبود، بدلیل اینکه مخاطبین من از سراسر جهان هستند. در این کتاب من این مدل را **روش برش کیک** یا **مدل برش کیک** خوانده‌ام. بله، ممکن است کمی تکراری باشد اما درک آن برای مخاطبان خارجی ساده‌تر است!

## ریسک در مقابل ارزش نظری و واژه **برش‌ها**

در برش کیک، محاسبات تبدیل به ارزش مشارکت‌ها می‌شود که من آن را **ارزش نظری** یا **ارزش نسبی** می‌خوانم. در این کتاب و محاسبه‌گر آنلاین، به منظور تاکید بر اختلاف بین آنچه در معرض ریسک است و ارزش واقعی ورودی، ارزش بعنوان **برش‌ها** در مقابل پول آن‌ها مطرح شده است. استفاده از پولی مانند دلار، ممکن است منجر به این شود که این مقدار، منعکس کننده‌ی یک مقدار واقعی بنظر آید.

باید اشاره کرد که ارزش شرکت معادل با مجموع ورودی‌ها نیست. ارزش‌گذاری شرکت‌های نوپایی که در مراحل اولیه هستند بسیار مشکل است، و تلاش‌ها برای انجام این کار عموما بیهوده است. وقتی از واژه‌ی **برش‌ها** بجای پول استفاده می‌شود، افراد درک راحت‌تری از این موضوع دارند که تعداد برش‌ها، با ارزش شرکت ارتباطی ندارد.

ارزش نظری و برش‌ها یکی هستند و نتایج محاسباتی که از آنها استفاده می‌کند، صرف‌نظر از نامی که به آن‌ها می‌دهید، یکسان است.

## منابع و تجهیزات با مالکیت قبلی

در مدل اصلی، من استفاده از ضریب یک برای منابع و تجهیزات از قبل خریداری شده را توصیه کرده‌ام. من این نظر خود را اصلاح کردم و فکر می‌کنم که ضریب غیر نقدی ۲ باید اعمال شود. ریسکی پذیرفته شده و فرد مستحق صرف ریسک است.

در چارچوب بازیابی، این ضریب باید حذف شود و ارزش نقدی باقی می‌ماند. استدلال من این است که اگر فردی به دلیل خوب اخراج شده یا بدون دلیل استعفا داده است، نگهداری پول و دارایی ایشان صرفا یک رفتار متقلبانه محسوب می‌شود. برش کیک مبتنی بر اعتماد و شفافیت است.

## تسهیلات

همچنین در برش کیک من نوشتم که ضریب برای اجاره‌ی تسهیلات اعمال نمی‌شود. در اصل احساس من این بود که کم پیش می‌آید که مالک، بدون اجاره یا اجاره‌ای کم، فضایی را در اختیار شرکت نوپا قرار دهد که در غیراینصورت می‌توانست بابت آن پول دریافت کند. در اغلب موارد فضا به این دلیل در دسترس است که نمی‌توان آن را اجاره داد. بنابراین ضریب منصفانه نیست. البته من ذهنیت خود را در این باره تغییر داده‌ام زیرا می‌خواهم که مالک، از مزایای صرف ریسک بهره‌مند شود و تا احتمال بیرون انداختن شرکت از دفتر هنگام یافتن یک مستاجر نقدی کمتر باشد. این تغییر مانند تغییری است که من در ارتباط با تجهیزات و منابع توصیه می‌کنم. زمانی که ریسک عدم پرداخت پذیرفته شود، مشارکت‌کننده مستحق ضریب غیرنقدی است.

در چارچوب بازیابی، برش‌های مشارکت در ازای اجاره درصورت خاتمه به دلیل خوب یا استعفای بدون دلیل از دست می‌رود زیرا نامحسوس هستند. مثلا اگر مالک، بدون دلیل شما را از ساختمان بیرون کند، استعفا بدون دلیل خوب است.

## عدم تشجیع

یک قرارداد عدم تشجیع منجر به جلوگیری از این می‌شود که کارمندان سابق، منجر به ترک کار کارمندان کنونی شرکت از مشاغلشان شوند. این یعنی اینکه اگر فردی شرکتی را ترک می‌کند، نمی‌تواند برگردد و همکاران قبلی را استخدام کرده یا حتی توصیه کند که به دنبال استخدام در جای دیگری باشند. این قرارداد از برش کیک ۲.۳ تنها به این دلیل حذف شده که من آن را فراموش کردم. در این کتاب، من توصیه می‌کنم که تمامی کارمندان پیشین، توافق عدم تشجیع را امضا کنند زیرا از نظر من، این امر منصفانه نیست که کارمند قبلی، بهترین شرکا را فریب دهد. من فکر نمی‌کنم که استفاده از این قرارداد، به هیچ وجه تاثیری روی مدل داشته باشد، اما تصور می‌کنم که توجه به این موضوع اهمیت دارد.

## درجه‌بندی و تقسیم‌بندی

زمانی که من برای اولین بار برش کیک را چاپ کردم، درخواست‌هایی از افرادی داشتم که خواهان استفاده از ترکیبی از مدل برش کیک و مدل تقسیم‌بندی ثابت بودند. دو انگیزه اصلی برای این کار وجود داشت: ۱. بنیان‌گذاران ۵۱ درصد سهم می‌خواستند و بنابراین می‌توانستند کنترل را حفظ کنند و ۲. بنیان‌گذاران احساس می‌کردند که شرکای اولیه نسبت به شرکای بعدی ریسک بیشتری را متقبل می‌شوند. برای توجه به این موضوع، من مفاهیم درجه‌بندی و تقسیم‌بندی را در نسخه‌های بعدی مدل برش کیک لحاظ کرده‌ام.

من این مفاهیم را از این کتاب حذف کرده‌ام چرا که در ماهیت مدل برش کیک جای ندارند. من عقیده ندارم که فردی صرفا برای اینکه کنترل را در دست داشته باشد یا حتا به دلیل دیگری، باید مستحق بخشی از سهام شود (این افراد می‌تواند همیشه از تقسیم سود استفاده کنند). همچنین اعتقاد ندارم که ریسک الزاما در طول زمان کاهش می‌یابد. احتمالا این مفاهیم را در نسخه‌های بعدی برش کیک هم حذف یا اصلاح می‌کنم.

استفاده از این مدل همان‌طور که توضیح داده شده است، منصفانه‌ترین مدل سهام ممکن است. هرگونه تغییر، حد منصفانه بودن آن را کمتر می‌کند.

## حفظ کارمندان وفادار

کتاب برش کیک اصلی، دارای مبحثی با عنوان حفظ کارمندان وفادار که در اینجا آورده شده، نیست.

# پایان

ممنون از همراهی شما! من امیدوارم تلاش‌های شما در شرکت نوپایتان به موفقیت ختم شود! لطفا من را در جریان روند امور بگذارید!

امیدوارم زندگی شما سرشار از کیک‌های خوشمزه باشد!
