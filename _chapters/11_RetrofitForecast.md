---
layout: chapter

chapterId: فصل ۱۱
title: بهبود / پیش‌بینی
permalink: /Chapter11
---

# فصل یازدهم: بهبود / پیش‌بینی

بسیاری بنیان‌گذاران زمانی مدل برش کیک را درک می‌کنند که با تقسیم‌بندی ثابت پردردسر درگیر شده‌اند . این فصل به طرح فرآیند بهبود مدل برش کیک با استفاده از ابزار صفحه گسترده بهبود/پیش‌بینی می‌پردازد که می‌توانید آنرا از سایت زیر دانلود کنید :

[slicingpie.com/retrofit-forecast](https://slicingpie.com/retrofit-forecast/)

اولین گام آشنا نمودن تمامی افراد هیات مدیره با مدل برش کیک است . ممکن است لازم باشد که نسخه‌ای از این کتاب را به آن‌ها بدهید یا نسخه‌ای را برای هریک خریداری نمایید . افراد مردد درباره این مدل می‌توانند در ابتدا فصل **چشم‌انداز متقاعد کننده** را بخوانند . شما می‌توانید در سایت [www.slicingpie.com](http://www.slicingpie.com) از بسته‌های شش‌تایی با تخفیف بهره‌مند شوید.

مرحله بعدی بازگشت به زمان عقب و یادآوری هر‌کاری است که هر کس از زمان راه‌اندازی شرکت انجام داده است . این کار سخت‌تر از آنی است که به نظر می‌رسد اما مادامی که شما بهترین کار خود را انجام می‌دهید، احتمالا وضعیت شما مطلوب خواهد بود . از ابزار بهبود/پیش‌بینی برش کیک برای ثبت خلق مجدد گذشته استفاده کنید .

## پیش‌بینی

این ابزار را برای پیش‌بینی تقسیمات پس از یک دوره مشخص زمانی نیز می‌توان بکار برد . برای پیش‌بینی، می‌بایست بیشتر حدسیات خود درباره آینده را ثبت کنید تا جمع‌آوری مجدد رویدادهای گذشته .

بیش از اندازه به پیش‌بینی متکی نباشید زیرا پیش‌گویی آینده از یادآوری گذشته مشکل‌تر است . البته افراد ممکن است بخواهند بدانند که چگونه پیش‌بینی‌های آن‌ها می‌تواند به سهام ترجمه شود، بنابراین این تمرین می‌تواند تسهیل کننده این موضوع باشد . البته بخاطر داشته باشید که بندرت امور طبق برنامه پیش میرود .

## صفحه گسترده

ابزار بهبود/پیش‌بینی یک عکس ساده از زمان را ارائه می‌کند . نتایج این تمرین باید نقطه شروعی برای ردیابی صفحات گسترده یا نرم‌افزار برش‌دهنده‌ی کیک آنلاین باشد که در سایت [www.slicingpie.com](http://www.slicingpie.com) در دسترس است .

این ابزار برای ردیابی مشارکت‌ها در طول زمان نیست . به این منظور باید از نرم‌افزار برش‌دهنده کیک یا صفحه گسترده ردیابی استفاده کنید .

### ویرایش

صفحه گسترده دارای آمیخته‌ای از فیلدهایی که توسط کاربر پر می‌شود و فیلدهای محاسبه شده است . داده‌ها را در جایی که با علامت یک کادر مشخص شده وارد کنید اما لطفا وقت خود را با این فرمول‌ها هدر ندهید .

### تنظیمات کیک

در بالای صفحه گسترده یک کادر تنظیمات است که از قبل بر اساس قوانین این کتاب و کتاب برش کیک پر شده است و من توصیه نمی‌کنم که این ضرایب یا ساعات در یک سال تغییر کنند اما شما می‌توانید میزان کمیسیون و سهم یابنده را به منظور منعکس نمودن خط مشی شرکت خود به روز نمایید .

<table>
	<thead>
		<tr>
			<th>تنظیمات صندوق گرانت</th>
		</tr>
        <tr>
			<th>ضریب نقدی</th>
            <th>ضریب غیرنقدی</th>
            <th>کمیسیون فروش</th>
            <th>سهم یابنده‌ی سرمایه‌گذار</th>
            <th>ساعات در سال</th>
		</tr>
	</thead>
	<tbody>
		<tr>
			<td>۴</td>
			<td>۲</td>
			<td>۱۰٪</td>
			<td>۵٪</td>
			<td>۲۰۰۰</td>
		</tr>
	</tbody>
</table>

تنها یک سطح هزینه یابنده‌ی سرمایه‌گذار بعنوان نرخ توصیه شده افزایش سرمایه زیر ۱۰۰۰۰۰۰ دلار وجود دارد . من این کار را برای ساده‌سازی صفحه گسترده انجام داده‌ام، با این استدلال که شرکت‌هایی که بیش از ۱۰۰۰۰۰۰ دلار سرمایه خود را افزایش می‌دهند، ممکن است نیاز به مدل برش کیک نداشته باشند . جزئیات درباره سهم یابنده در فصل قبل ارائه شد .

### تنظیمات تاریخ

تاریخ را در کادر تاریخ بهبود/پیش‌بینی تنظیم کنید . در مورد انجام یک پیش‌بینی ممکن است بخواهید یک تاریخ آینده را تنظیم کنید .

<table>
	<thead>
		<tr>
			<th>تاریخ بهبود/پیش‌بینی</th>
		</tr>
	</thead>
	<tbody>
		<tr>
			<td>۲۴ جون ۲۰۱۵</td>
		</tr>
	</tbody>
</table>

**تاریخ شروع کار بصورت جدی** اولین تاریخی است که فرد شروع به کار روی یک پروژه با هدف تبدیل شدن به بخشی از یک تیم می‌کند . در برخی موارد، مشارکت‌کنندگان پراکنده ممکن است هیچ‌گونه تعهدی به پروژه نداشته باشند و در آن درگیر نشوند . صفحه گسترده از تنظیمات تاریخ برای برآورد مقدار زمان مشارکت هر فرد استفاده می‌کند .

## مشارکت‌ها

محاسبات برای مشارکت‌ها بر اساس قوانین این کتاب و کتاب برش کیک انجام می‌شود . اگر شما با این مدل آشنا باشید، ثبت داده‌ها باید نسبتا ساده باشد .

بخاطر داشته باشید که برش کیک، سهام را بر اساس مقدار نسبی ریسک تقبل شده توسط هر فرد تخصیص می‌دهد . مقدار ریسک تقبل شده برابر با هر هزینه‌ای است که فرد برای یک مشارکت پرداخته است . برش کیک همچنین یک ضریب /نرمال‌کننده را اعمال می‌کند که در ازای تقبل ریسک به افراد پاداش داده و مشارکت‌های نقدی و غیرنقدی را نرمال سازی می‌کند .

### نرخ متعارف بازار

در بسیاری موارد، بنیان‌گذارانی که به مدل تقسیم‌بندی ثابت وارد می‌شوند، اصلا درباره حقوق بحثی نکرده‌اند . دانستن حقوق فرد، حتی اگر شما به آن‌ها پرداخت نکنید اهمیت دارد چرا که به شما امکان سنجش آنچه در معرض ریسک قرار داده شده را می‌دهد .

بیاد داشته باشید که حقوق متعارف بازار حقوقی است که توسط یک شرکت تاسیس شده برای کار مشابه به کارمند پرداخت می‌شود و حقوق مورد توافق برای آن سمت است که بزوردی در صورت توانایی شرکت برای پرداخت به فرد پرداخت می‌شود . بعبارت دیگر، روی این موضوع به نحوی مذاکره کنید که گویا قرار است آن را پرداخت کنید، زیرا روزی قرار است (امید است) این کار را انجام دهید .

این عدد، رقمی بین تمایل شرکت برای پرداخت و تمایل کارمند برای پذیرش آن پرداخت است .

اطمینان یابید که حقوق‌هایی که پرداخت می‌کنید نشان‌دهنده‌ی واقعیت شغلی است که شما فرد را برای آن استخدام نموده‌اید . یک شرکت نوپا (یعنی شما)، ممکن است نیازی به یک _VP_ ارشد تمام وقت برای بازاریابی که در بازار آزاد حقوق سالیانه‌ای معادل با ۳۰۰۰۰۰ دلار دریافت می‌کند، نداشته باشد . چنین افرادی معمولا تیم‌های بزرگ، و بودجه‌های بزرگی را مدیریت می‌کنند و دارای مسئولیت‌های بزرگی هستند . شما ممکن است صرفا نیاز به یک بازاریاب رده پایین‌تر با نیمی از این دستمزد را داشته باشید . یک _VP_ بازاریابی با ۳۰۰۰۰۰ دلار حقوق در سال ممکن است خواهان شغلی در شرکتی نوپا با حقوق متعارف بازار معادل با ۱۵۰۰۰۰ دلار در سال نباشد مگر اینکه معتقد باشد که ارزش شرکت بسرعت رشد خواهد کرد که در این حالت دریافت دستمزد پایین ارزشش را دارد .

بطور مشابه، از وسوسه پرداخت **نرخ‌های شرکت‌های تازه تاسیس** که کمتر از نرخ متعارف بازار است، اجتناب کنید . حقوق را به میزانی تعیین کنید که متناسب با ارزش شغل باشد .

صفحه گسترده یک نرخ ساعتی را بر اساس تعداد ساعات در ناحیه تنظیمات تعیین می‌کند . حالت پیش‌فرض ۲۰۰۰ است که مبتنی بر ۴۰ ساعت در هفته و ۵۰ هفته در سال است . بله، من می‌دانم که سال ۵۲ هفته است اما حتا کارآفرینان هم نیاز به دو هفته استراحت دارند ! برخی کشورها نیز ساعات کاری متفاوتی در هفته دارند .

### میانگین ساعات کاری هفته

تعیین دقیق تعداد ساعاتی که فرد کار می‌کند مشکل است مگر اینکه سوابق آن ثبت شود . ساعات کار را بطور منظم برآورد کنید . به خاطر داشته باشید که اگر شما ساعات زیادی را (بیش از ۶۰ ساعت) قبل از تکمیل کار، کار کنید و پس از تکمیل کار به این روند ادامه ندهید، هم‌تیمی‌های شما ممکن است درباره‌ی صداقت شما تردید کنند . بطور مشابه اگر شما ساعات زیادی را وارد کنید اما بهره‌وری‌ای مطابق با آن نداشته باشید، ممکن است به اعتبار خود آسیب بزنید . من توصیه می‌کنم که خطای شما در جهت تخمین کمتر از اندازه و نه بیش از اندازه باشد .

هر چه به جلوتر بروید، ردیابی مشارکت‌های زمانی شما توسط شما و تیمتان تا حدی خواهد بود که با آن احساس راحتی می‌کنید .

### وجه نقد

سرمایه در گردش جزئی پول سپرده‌گذاری شده در حساب جاری شرکت با هدف پرداخت صورت حساب‌هاست .

مخارج، هزینه‌های مرتبط با کسب‌وکار هستند که توسط یک فرد ایجاد می‌شود . هزینه‌های زندگی شخصی بحساب نمی‌آید .

صرفا پولی را لحاظ کنید که صرف مخارج کسب‌وکار شده است . مدل برش کیک، وجه نقد مصرف شده و نه سرمایه‌گذاری شده را لحاظ می‌کند .

### تجهیزات و منابع

با تجهیزات و منابع خریداری شده برای شرکت بعنوان وجه نقد برخورد می‌شود . در صورت عدم دسترسی به فاکتورها، از قیمت پرداختی یا برآورد قیمت استفاده کنید . (در آینده سعی کنید فاکتورها را نگه‌دارید!). دقت کنید که اقلام لحاظ شده برای وجه نقد را دوبار حساب نکنید .

برای اقلامی با کمتر از یک سال سن، قیمت خرید بعنوان مشارکت غیرنقدی محسوب می‌شود چرا که این مورد، هزینه جاری محقق شده از طرف شرکت نیست .

برای اقلامی با بیش از یک سال سن، از ارزش فروش مجدد استفاده کنید . از سایت‌های _eBay_ و _Craigslist_ برای کمک به برآورد ارزش استفاده کنید .

### تسهیلات

اجاره متعارف برای فضای مورد استفاده را وارد نمایید .

### مالکیت معنوی

مالکیت معنوی دو بخش است . هر دو بخش باید در وضعیت‌هایی که در آن مالکیت معنوی قبل از شروع کار شرکت یا پیوستن فرد به شرکت ایجاد شده است، مورد استفاده واقع شوند . مالکیت معنوی که در زمان کار در شرکت ایجاد شده، صرفا بخشی از شغل است و الزاما برخورد خاصی با آن نمی‌شود .

در برخی موارد، شرکت ممکن است بخواهد از زمان و هزینه‌های مرتبط با توسعه مالکیت معنوی استفاده کند . این امر در مورد بنیان‌گذاران انفرادی رایج است که _IP_ را قبل از شروع شرکت ایجاد می‌کنند .

در موارد دیگر، شرکت ممکن است بخواهد از یک مدل حق امتیاز استفاده نماید . این رویه در شرکت‌هایی رایج است که _IP_ را پس از راه‌اندازی شرکت کسب می‌کنند . اینجا، زمینه‌ای برای پیش‌پرداخت وجود دارد . در دنیای صدور مجوز، پیش پرداخت‌ها رایج است . این امر به مخترع سهمی از شرکت را حتا در صورت عدم موفقیت شرکت در پیش‌برد ایده، می‌دهد . بدون این پیش‌پرداخت، شرکت‌ها انگیزه‌ای برای گرفتن مجوز فناوری بدون قصد تجاری سازی آن، صرفا برای جلوگیری از ورود آن به بازار را دارند . این منصفانه نیست . انجام پیش‌پرداخت یک اقدام معمول است اما مقدار این پیش‌پرداخت از حق امتیازهای آینده کسر می‌شود .

### کمیسیون‌ها و روابط سرمایه‌گذار

روابط فرد درصورتی به ارزش تبدیل می‌شود که ایجاد درآمد یا سرمایه‌گذاری کند . مقدار ایجاد شده را وارد کنید . این نرخ برای تمامی شرکا در ناحیه تنظیمات مشخص می‌شود . معمولا، کمیسیون‌ها صرفا برای فروشندگان دارای کمیسیون اعمال می‌شود زیرا آن‌ها حقوق پایه کمتری دارند .

### موارد از دست رفته

در برخی موارد، صفحه گسترده یک مبلغ **از دست رفته** را محاسبه می‌کند . این عدد صرفا تصریح کننده‌ی پرداخت‌هایی است که ممکن است پرداخت نشده باشند . منظور من این نیست که هرکس لزوما مبلغی را بدهکار است .

نیازی به ثبت ورودی‌ها بصورت خالص در صفحه گسترده نیست . بلکه شما صرفا باید میزان مشارکت را وارد نمایید . همان‌طور که در ادامه خواهید دید، این ابزار مقادیر را در صورت پرداخت به افراد اصلاح می‌کند .

## اصلاحات

پایین صفحه گسترده فضایی برای پرداخت‌های نقدی انجام شده به افراد وجود دارد . اینکه پرداخت به چه کسی بوده اهمیتی ندارد . تنها انجام آن اهمیت دارد .

پرداخت‌ها از شرکت به یک فرد، مشارکت‌های صورت گرفته در ریسک را کاهش می‌دهد .

می‌توان با پرداخت‌ها بعنوان بازپرداخت وجه نقدی اولیه برخورد کرد زیرا با ضریب مفروض ۴، وجه نقد به برش‌های بیشتری نسبت به غیرنقد تبدیل می‌شود . در مدل برش کیک، وجه نقد بلحاظ تعداد برش‌ها نسبت به غیرنقد **گران‌تر** است .

پس از کسر پرداخت‌های نقدی از مشارکت‌های نقدی، مانده آنها برای مشارکت‌های غیرنقدی اعمال می‌شود .

### پرداخت بیش از حد لزوم

گاهی اوقات پس از تعدیل مشارکت‌ها از طریق پرداخت‌های نقدی، تراز یک فرد صفر می‌شود . این یعنی اینکه فرد با هیچ ریسکی مواجه نبوده و بنابراین، برشی به او تعلق نخواهد گرفت .

در صورت تراز منفی، شما با فردی مواجه هستید که به او بیش از حد لازم پرداخت شده و هیچ برشی به او تعلق نخواهد گرفت . این مدل برش‌های منفی تخصیص نمی‌دهد . مراقب باشید که در آینده پرداخت بیش از اندازه نداشته باشید !

### برش‌های پاداش

در برخی موارد، ممکن است ارائه پاداش‌های موضعی بر حسب برش به اعضای سزاوار در تیم در صورت کار یا مشارکت استثنایی انجام شود که در غیراینصورت، افزایش حقوق متعارف بازار تضمین نخواهدشد .

## تفسیر بهبود

پس از احتساب تمامی مشارکت‌های انجام شده، می‌توانید تخصیص برش کیک را با تخصیص به شیوه‌ی تقسیم‌بندی ثابت مقایسه کنید . احتمالا این دو، یکی نیست . حد عدم تطابق این دو ممکن است منجر به اختلافاتی میان اعضای تیم شود .

برای مثال، ممکن است مدل برش کیک سهم بسیار کمتری را به فردی تخصیص دهد که سهم بزرگی تحت مدل ثابت به او تعلق می‌گیرد . این امر می‌تواند افراد را دل‌سرد کند . خوشبختانه آنها متوجه می‌شوند که تخصیص ناعادلانه‌ای داشته‌اند و می‌فهمند که تخصیص جدید به شیوه‌ی بهتری مشارکت‌هایشان را نسبت به دیگر اعضای تیم می‌نمایاند . با دانستن اینکه با آن‌ها عادلانه برخورد می‌شود، آن‌ها آرام شده و تیم با مدل جدید بهتر هماهنگ می‌شود .

در برخی موارد، فرد سردرگم بوده و قصد تغییر وضعیت خود را ندارد . به این معنی که مدل برش کیک و توانایی آن برای برقراری عدالت را کاملا درک نمی‌کند . یا اگر مدل را درک کرده‌اند، با اینحال از آن دسته افرادی هستند که تمایل به سود بردن به ازای زیان دیگران را دارند . جهان پر از چنین افرادی است و من متاسفم که شما در تیم خود با یکی از آن‌ها روبرو باشید . در اینصورت ممکن است سرنوشت بدی در انتظار شرکت شما باشد . اگر این امر برای شما اتفاق افتاد، من را باخبر سازید. من به شما کمک می‌کنم که از طریق یک استراتژی مقابله، از این وضعیت خلاص شوید .

## حرکت به جلو

زمانی که شما و تیمتان با بهبود موافقت نمودید، به آسانی می‌توانید نتایج را به صفحه گسترده ردیابی برش کیک انتقال دهید .

اگر شما از نرم افزار برش‌دهنده‌ی کیک آنلاین استفاده می‌کنید، صرفا مشارکت‌های نقدی و غیرنقدی اعضای تیم را با استفاده از نوع مشارکت **سایر موارد** از منوی کشویی وارد نمایید .

![نمودار نقطه‌ی سر به سر]({{ site.url }}{{site.baseurl}}/assets/img/ps.png){:class="img-responsive"}

شما مجبور هستید که هر مقدار را بطور مجزا وارد کنید، و مراقب باشید که گزینه مناسب **نقدی** یا **غیرنقدی** را انتخاب نمایید .

![نمودار نقطه‌ی سر به سر]({{ site.url }}{{site.baseurl}}/assets/img/other.png){:class="img-responsive"}

## جمع‌بندی

عمل بهبودبخشی باید بحث روشن و آزادانه درباره‌ی مشارکت‌هایی باشد که هر فرد انجام داده است . این عمل نباید مقابله‌ای باشد وگرنه ممکن است منجر به ناراحتی افراد شود . البته، هرچه باشد از نشستن در صندلی دادگاه و تعقیب دوستان و همکاران قبلیتان بخاطر اختلاف روی سهام بهتر است . این موضوع همیشه اتفاق می‌افتد، اما نه برای شما !
