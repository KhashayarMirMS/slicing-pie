---
layout: chapter

chapterId: فصل ۸
title: ثابت‌سازی کیک
permalink: /Chapter08
---

![pie!]({{ site.url }}{{site.baseurl}}/assets/img/SlicedPie-08.png){:class="img-responsive"}

# فصل هشتم: ثابت‌سازی وضعیت کیک

ترکیب چارچوب‌های تخصیص و بازیابی، یک ساختار عمومی برای ارائه سهام یا تقسیم سود در شرکت‌های نوپای خودگردان فراهم می‌آورد. با توافق قبلی روی قوانین و مسول بودن تمامی شرکت‌کنندگان در اجرایی کردن قوانین، با هر فرد به طور منصفانه برخورد شده و ریسک آنها بدرستی شناسایی می‌شود.

مدل برش کیک در بهترین حالت مناسب برای مراحل اولیه شرکت‌هایی است که پول زیادی در اختیار ندارند. با رشد و توسعه شرکت، پول و سود بیشتری (امیدوارم) کسب می‌شود. زمانی که این اتفاق می‌افتد، شرکت می‌تواند پول هر چیزی را که نیاز دارد پرداخت کند و در نتیجه تخصیص برش‌های جدید متوقف می‌شود. در واقع مدل **ثابت** شده و مالکیت شرکا دیگر تغییر نمی‌یابد. ممکن است وکیل شما این نقطه را نقطه خاتمه بنامد، که در آن شرکت سود را تقسیم کرده و مدل می‌گوید که به هر فرد چقدر می‌رسد.

در ادامه، نمودار ابتدای این کتاب آورده شده است:

![نمودار نقطه‌ی سر به سر]({{ site.url }}{{site.baseurl}}/assets/img/breakeven.png){:class="img-responsive"}

برش کیک، ارزش متعارف بازار مشارکت‌های ریسکی در ناحیه A نمودار را در نظر می‌گیرد. زمانی که شرکت به نقطه سر به سر می‌رسد، هر کسی سهم خود را دریافت کرده و هزینه‌های او بازپرداخت می‌شود. دیگر هیچ **قمار**ی انجام نمی‌شود و تقسیم‌بندی کیک خاتمه می‌یابد یا بعبارتی ثابت می‌شود. در این نقطه شما و تیم می‌توانید از شیوه تقسیم‌بندی سنتی و ثابت استفاده کنید زیرا سهم برش‌ها دیگر تغییری نمی‌کند مگر اینکه شما برنامه پاداش / تشویقی سهام (که در کتاب دیگری درباره آن بحث خواهد شد) را پیاده نمایید.

ناحیه B نشان‌دهنده درآمد ایجاد شده است. اگر شرکت سود سهام را پرداخت کند، هر فردی به سهمی از سود سهام بر اساس تقسیمات نهایی تثبیت شده می‌رسد.

در برخی موارد، یک شرکت واقعا به نقطه سر به سر نرسیده اما در عوض، سرمایه گذاری سری A بر روی آن انجام می‌شود. این کار نیز موجب تثبیت کیک می‌شود. زیرا شرکا دیگر شرط‌بندی روی سرمایه‌های خود نمی‌کنند. اکنون شرکت تبدیل به یک ابزار سرمایه‌گذاری شده است.

در ادامه نحوه‌ی ایجاد سناریوی ثابت سازی را نشان میدهم:

## درآمد

مدل برش کیک همیشه انگیزه‌های افراد را همسو می‌کند بطوریکه بتوانند تصمیمات درستی را اتخاذ نمایند. سود مدیران و کارمندان در این است که هر چه سریع تر به نقطه سر به سر و تولید جریان نقدی برسند و سهام هر‌کس تثبیت شود. در یک مدل سنتی با تقسیمات ثابت، واقعا رسیدن شرکت به نقطه سر به سر مهم نیست زیرا تاثیری بر سهم افراد ندارد.

با ایجاد درآمد توسط شرکت، تیم مدیریت می‌تواند نحوه سرمایه‌گذاری مجدد درآمد در شرکت را انتخاب نماید. این یعنی اینکه مدیریت می‌تواند از پول بجای برش‌ها، برای پرداخت مشارکت‌های هر فرد استفاده کند. این امر منجر به کاهش میزان ریسک توسط هر فرد می‌شود.

بهترین کاربرد سرمایه‌های شرکت، استفاده از آن‌ها برای پرداخت در ازای چیزهایی است که در غیر اینصورت از منابع صندوق برای تامین آن‌ها استفاده می‌شد یا استفاده برای بازپرداخت به کارمندان در مقابل هزینه‌هایی که انجام داده‌اند. زمانی که وجهی از صندوق یا از طرف یک کارمند خرج شود، با استفاده از ضریب نقدی به برش‌هایی تبدیل می‌کند و آن را نسبت به مشارکت‌های غیرنقدی **گرانتر** می‌سازد.

زمانی که نیازهای نقدی اصلی شرکت برآورده می‌شود، تیم مدیریت می‌تواند از آنچه که باقی‌مانده برای شروع پرداخت مشارکت‌های غیرنقدی مانند اجاره، کمیسیون، حق امتیاز، و حقوق استفاده کند. مقدار پرداخت شده بر حسب نرخ متعارف بازار این مشارکت‌ها، تعداد برش‌های تخصیص یافته‌ی ورودی را کاهش می دهد. اگر شرکت ۱۰۰ درصد نرخ متعارف بازار مشارکتی را بپردازد، نیازی به محاسبه برش‌های اضافی نیست.

در این نقطه، زمانی که شرکت همه پرداخت‌ها را انجام می‌دهد، دیگر مدل برشی را برای مشارکت‌ها تخصیص نمی‌دهد و دیگر تغییری در مدل نخواهیم داشت. مدل تثبیت می‌شود، مگر اینکه وضعیت مالی شرکت در آینده، استفاده از برش‌ها را بجای وجه نقد ایجاب کند.

یک کیک تثبیت شده بسیار وضعیت مطلوبی است. در واقع این نقطه عطفی در کار شماست! این وضعیت یعنی تلاش افراد برای رسیدن به نقطه سر به سر شرکت نتیجه داده و فراتر از آن، هر فرد به چیزی که مستحق آن بوده رسیده، و همانطور که در ادامه خواهید دید، هر فرد سهمی از سود شرکت دارد. زمانی که افرادی جدید به شما ملحق می‌شوند، می توانید نرخ بازار را به آنها پرداخت کنید و مجبور به تخصیص برشی به آن‌ها نیستید.

## سود

زمانی که شرکت ۱۰۰ درصد هزینه‌هایش را پرداخت کرد، شروع به ایجاد سود می‌کند. زمانی که IRS مالیات را از شرکت شما می‌گیرد، شرکت می‌تواند پول خود را پس‌انداز کرده و آن را سرمایه‌گذاری کند (که بعنوان سود انباشته نیز شناخته می‌شود) یا می‌تواند سود را میان سهامداران تقسیم کند (که به آن سود سهام می‌گویند). در زمان تقسیم سود سهام، کیک تعیین می‌کند که به هر فرد چقدر می‌رسد.

توزیع سود پس از برآوردن تمامی تعهدات مالی دیگر انجام می‌شود. این تعهدات شامل پرداخت حقوق‌های متعارف بازار است. یعنی هر شریکی نه تنها حقوق متعارف بازار خود، بلکه سهم متعارفی از سود را هنگام توزیع سود شرکت دریافت می‌کند. من امیدوارم سود شما بسیار بیشتر از حقوق‌های متعارف بازار شما باشد!

اگر فردی پس از توانایی شرکت در پرداخت این تعهدات به شرکت پیوست، حقوق متعارف بازار را دریافت کرده و سهمی از سود نخواهد داشت. این امر منصفانه است چرا که این فردی ریسکی را متحمل نشده است. این افراد می‌توانند در طرحهای تشویقی بعدی شرکت سهیم شوند.

این وضعیت می‌تواند همیشه ادامه یابد. شرکا می‌توانند همیشه از حقوق متعارف بازار و سهمی از سود که نشانگر مشارکت آن‌ها قبل از رسیدن شرکت به وضعیت پرداخت است، بهره‌مند شوند.

## بازیابی

گرچه برش‌های جدید دیگر تخصیص نمی‌یابد، اما قوانین چارچوب بازیابی همچنان اعمال می‌شود. البته اگر شما از گزینه **کارمند وفادار** استفاده کنید که قبلا درباره آن صحبت شد، ممکن است کارمندی که بی‌دلیل شرکت را ترک می‌کند، سهم خود را بسته به اینکه آن را از چه مدت قبل بدست آورده، نگه‌دارند.

## فروش فرد به فرد

اگر فرد A برش‌های فرد B را خریداری کند، برش‌ها به فرد A انتقال می‌یابد و بنابراین فرد A در پس از انجام پرداخت‌های لازم سود سهام جدید خود را دریافت می‌کند. بعبارت دیگر، برش‌ها از بین نمی‌رود. این برش‌ها در کیک هستند اما متعلق به فرد دیگری است. شرکت شما می‌تواند درباره امکان انجام اینگونه مبادلات تصمیم‌گیری کند. بهتر است درباره قانونی بودن این مورد در کشور خود با وکیلتان مشورت کنید!

البته، بیشتر شرکت‌های تاسیس شده ممکن است ارزشی را فراتر از ارزش مدل برش کیک تضمین کنند. در این موارد، باید از ارزش متعارف بازار، و نه مدل برش کیک به ازای قیمت خرید برش استفاده شود. مدیران شرکت شما تعیین می‌کنند که آیا امکان فروش برش‌های یک شریک به فرد دیگری وجود دارد یا خیر. من به شخصه فکر می‌کنم که (مادامی که مبادله وجهه قانونی دارد) این موضوع اشکالی ندارد. البته توصیه می‌کنم که از فروش سهم به افرادی که مشارکت فعالانه در شرکت ندارند پرهیز کنید. اینکار منجر به ایجاد مالک غایب می‌شود که وضعیت مطلوبی نیست.

## سرمایه‌گذاری‌های سری A

اگر شرکت شما نتواند خود به سود آوری دست یابد، یا اگر نیاز به پول برای رشد و توسعه داشته باشد، شما مجبور به تزریق پول از طریق سرمایه‌گذاران خارجی هستید. هر سرمایه‌گذاری که بخشی و نه همه نیازمندی‌های نقدی شرکت را پوشش دهد یک سرمایه گذاری فرشته است و باید با آن بصورت یک وام قابل تبدیل، **SAFE** یا بعنوان یک وام برخورد شود و همانطور که قبلا گفته شد، به صندوق واریز شود. البته، زمانی که مقدار زیادی پول وارد می‌شود که نیازهای نقدی شرکت را تا آینده‌ای قابل پیش‌بینی برآورده می‌سازد، به آن **سرمایه گذاری سری A** می‌گوییم. (بعدا در فصل تامین مالی کیک در این‌باره بحث می‌کنیم). در این نقطه، شما می‌توانید کیک را ثابت کرده / یا تقسیم‌بندی آنرا متوقف کنید و با تمامی شرکا، تحت عنوان قوانین سرمایه‌گذاری سری A برخورد می‌شود. این افراد احتمالا سرمایه‌گذاران حرفه‌ای با تفاهم‌نامه‌های سرمایه‌گذاری هستند که تمامی موارد در آن به تفصیل مطرح شده است.

یکی از مهم‌ترین موارد در تفاهم‌نامه‌های سرمایه‌گذاری، ارزشگذاری شرکت است. این کار ارزش اصلی سهام را مشخص می‌کند. این موضوع ربطی به تعداد برش‌های کیک نداشته اما کاملا مرتبط با مهارت تیم مدیریتی شما در یک مذاکره ارزش‌گذاری سالم است. اگر شما کارمندان خوبی داشته باشید، ارزش خوبی ایجاد کرده‌اید و (مهمتر اینکه)، اگر کشش واقعی برای یک مدل بازار قابل پیش‌بینی وجود داشته باشد، شما را قادر به مذاکره روی قیمت بالایی می‌کند.

## جمع‌بندی

زمانی که شرکت درآمد ایجاد می‌کند، می‌تواند از درآمد ایجاد شده برای پرداخت چیزهای موردنیاز خود استفاده کند. پرداخت برای بخشی از هزینه‌ها، تعداد برش‌های تخصیص یافته مدل را کاهش می‌دهد. پرداخت تمامی هزینه‌ها، تخصیص برش‌ها را متوقف ساخته و مدل دیگر تغییری نخواهد کرد.

وقتی درآمد از هزینه‌ها بیشتر شد، سود ایجاد می‌شود. در این حالت مدل نحوه‌ی تقسیم سود را در صورت تصمیم مدیریت برای تقسیم آن، مشخص خواهد کرد.

اگر شرکت قبل از رسیدن به نقطه سر به سر نیاز به پول داشت، می‌تواند با جذب سرمایه‌ای مشخص هزینه‌های خود را تا مدتی معلوم پوشش دهد. این یک سرمایه گذاری سری A بشمار می‌رود و سرمایه‌گذاران جدید، بر اساس ارزش مذاکره شده، بخشی از سهام را در اختیار خواهند داشت. با تمامی شرکا در شرکت بر اساس شرایط و ضوابط سرمایه‌گذاران سری A برخورد می‌شود.

قوانین خاتمه تا زمانی اثر دارند که مدیریت تصمیم به تغییر آن‌ها بگیرد.

پس از پایان تثبیت کیک، برنامه‌های تشویقی می‌تواند برای ایجاد انگیزه در کارمندان استفاده شود.

## بیشتر بخوانید

اگر شما هم‌اکنون آماده افزایش سرمایه برای شرکت نوپای خود هستید، یا اگر در حال افزایش درآمد فروش خود هستید، ممکن است لازم باشد کتاب دیگری از من را در این رابطه بنام **نینجای سرمایه‌گذاری** مطالعه کنید که روشی رابرای انجام یک ارائه متقاعدکننده پوشش می‌دهد. برای اطلاعات بیشتر، از سایت [www.pitch.ninja](http://www.pitch.ninja/) بازدید کنید.
