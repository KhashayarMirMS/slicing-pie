---
layout: chapter

chapterId: فصل ۱۳
title: مخالفت‌ها
permalink: /Chapter13
---

# فصل سیزدهم: مخالفت‌ها

برش کیک روش جدید تفکر درباره‌ی مسائل بسیار قدیمی است. بسیار افراد هوشمند، ترس از پدیده‌های جدید (نئوفوبیا) و ترس از تغییر (متاتسیوفوبیا) دارند. برش کیک افراد را نه تنها ملزم به دیدن چیزی جدید، بلکه تغییر روش تفکر درباره مساله‌ای می‌کند که از عصر پارینه سنگی که انسان غارنشین قراردادهای سهمیه‌بندی بدی روی سنگ حک می‌کرده (به زعم من) وجود داشته است.

تقسیم‌بندی‌های سنتی، با تمامی اشکالاتی که دارند، برای افرادی که نحوه کار با آن‌ها را می‌دانند بنظر ایمن و بی‌دردسر می‌رسد. در برخورد با مدل برش کیک، اینگونه افراد چهره در‌هم کشیده، دست‌ها را به سینه زده و شروع به تکان دادن صندلی‌های خود می‌کنند. من همه این موارد را دیده‌ام.

من سال‌ها با مخالفان برش کیک برخورد داشته‌ام و برای پاسخ دادن در مقابل آن‌ها آماده هستم. اگر شما و شرکایتان احساس تردید درباره مدل می‌کنید، من در ادامه برخی از رایج‌ترین مخالفت‌هایی که در طول این سال‌ها شنیده‌ام آورده‌ام و تلاش من پاسخگویی به آن‌هاست. بر اساس تجربه‌ی من، مخالفت چیز خوبی است. فردی که مخالفت می‌کند فردی است که به مدل اندیشیده و سعی در درک آن دارد. با تفکر حول مدل احتمال مخالفت هر‌چه بیشتر با مدل سنتی و نه مدل برش کیک، افزایش می‌یابد. بسیاری افراد مردد بعدا تبدیل به طرف‌دار می‌شوند.

مدل برش کیک کارایی دارد. من هرگز با مساله‌ی مرتبط با سهامی برخورد نکرده‌ام که برش کیک نتواند آن را بهبود دهد. هر شرکت نوپای خودگردان در دنیا باید از برش کیک استفاده کند!

## شرکای من حاضر به استفاده از آن نیستند

طبق تجربه‌ی من، سه دلیل وجود دارد که فردی نخواهد از برش کیک استفاده کند:

اولین دلیل این است که افراد بطور کامل نحوه کارکرد و چرایی منصفانه بودن آن را درک نکرده‌اند. اگر چنین باشد، از آن‌ها بخواهید کتاب‌ها، ویدئوها، بازی‌ها و مقالاتی درباره موضوع تهیه کنند و حتا با من تماس برقرار کنند. آموزش گام اول است.

دلیل دوم این است که آن‌ها آن را درک کرده‌اند اما نمی‌خواهند که مشارکت‌های خود را ردیابی کنند. نرم‌افزار برش کیک این موضوع را آسان می‌سازد. این کار نیاز به حداقل تلاش ممکن را دارد. چنان تلاش کمی که اگر قرار باشد بخاطر آن مخالفت کنند، معلوم است که آن‌ها کلا افرادی نیستند که بتوانند کارها را به انجام برسانند.

دلیل سوم این است که آن‌ها از آن دسته افراد هستند که می‌خواهند از یک تقسیم‌بندی ناعادلانه بهره ببرند. با این افراد اصلا کار نکنید.

## من می‌خواهم کنترل را حفظ کنم

برش کیک کنترل را به فردی می‌دهد که بیشترین ریسک را متقبل می‌شود. در اصل باید اینچنین باشد. فردی که بیشترین احتمال متضرر شدن را دارد باید قادر به اعمال کنترل بیشتری روی تصمیمات بزرگ باشد. این واقعا منصفانه نیست که فردی در معرض ریسک کمتر، کنترل‌کننده‌ی فردی در معرض ریسک بیشتر باشد. بنابراین اگر شما می‌خواهید کنترل را در دست داشته باشید، باید بیش‌ترین مشارکت را داشته باشید.

دلایلی وجود دارد که چرا یکپارچه‌سازی کنترل در دست یک فرد یا گروهی از افراد ممکن است ضروری باشد. خبر خوب این است که شماری از ساختارها وجود دارد که امکان کنترل یکپارچه را حتی برای اقلیت سهام‌داران (همزمان با ارائه مزایای مالی به دیگر سهام‌داران) فراهم می‌سازد :

- برنامه‌ی تقسیم سود برش کیک، تمامی مزایای مالی را برای شرکا فراهم ساخته و همزمان، کنترل را به افراد برگزیده می‌سپارد.
- یک برنامه‌ی تخصیص یا بازخرید برش کیک می‌تواند برای یکپارچه‌سازی تصمیم‌گیری در دست افراد برگزیده برای یک دوره‌ی زمانی ایجاد شود.

کنترل، دلیلی برای اعمال یک تقسیم‌بندی ناعادلانه نیست.

## خیلی پیچیده است، من بدنبال چیز ساده‌تری هستم

مانند خیلی چیزها در زندگی، برش کیک خیلی پیچیده‌تر از چیزی است که می‌توان حدس زد (که صرفا ایجاد اغلب تقسیمات سهام است). اما اصل اساسی خیلی ساده است :

**درصد سهم فرد از پاداش‌ها باید همیشه برابر با درصد سهم فرد از چیزی باشد که برای دستیابی به آن پاداش‌ها در معرض ریسک قرار داده است.**

سهولت برش کیک چیزی است که منجر به کارایی آن می‌شود. درست است که شما باید نحوه‌ی تعیین ارزش متعارف بازار را درک کنید و اینکه مجبور به ردیابی کارها و نحوه‌ی صرف پول توسط افراد هستید، اما این‌ها مهارت‌های اساسی هر فرد موفق در کسب‌وکار است. پیچیدگی واقعی زمانی است که اختلافات قانونی درباره‌ی تقسیم‌بندی‌های ثابت سهام پیش می‌آید که موضوعی است که همیشه زمانی که شما قصد افزایش سرمایه یا رشد شرکت خود را دارید، با آن مواجه می‌شوید.

## وکیل من می‌گوید که با مسائل قانونی و مالیاتی مواجه خواهیم شد

البته که این موضوع درست است! هر شرکتی صرف‌نظر از نحوه‌ی ساختاردهی آن، با مسائل قانونی و مالیاتی مواجه است. شرکت‌های برش کیک نیز دقیقا با همان مسائل مواجهند و مانند هر ساختار شرکتی دیگر، باید به حل این مسائل پرداخت.

ممکن است وکیل شما بدلیل تجربه درباره‌ی برش کیک شما را به سویی هدایت کند که خود با آن آشنایی بیشتری دارد اما این به این معنا نیست که مدل برش کیک مشکلی دارد. بلکه صرفا به این معناست که وکیل شما نمی‌خواهد درباره‌ی چیزی جدید بیاموزد. به وکیل خود بگویید که برش کیک بطور موفق در سراسر جهان پیاده شده و اینکه من شخصا زمانی را با ایشان سپری خواهم کرد تا سرعت اجرای آن افزایش یابد. اگر ایشان هنوز این مدل را دوست ندارد، به دنبال وکیل جدیدی باشید.

## عدم اطمینان بسیار زیادی وجود دارد

برخی افراد فکر می‌کنند که تقسیم سهام به صورت ثابت، اطمینان بیشتری را نسبت به برنامه پویایی مانند برش کیک ایجاد می‌کند. این یک سوء تعبیر است. واقعیت این است که تمامی تقسیم‌بندی‌های سهام پویا هستند زیرا همگی تغییر می‌کنند. صرف‌نظر از اینکه بنیان‌گذاران تقسیمات خود را در آغاز چگونه انجام داده باشند، با تغییر ترکیب اعضای تیم و سرمایه‌گذاران و شرکا، این تقسیمات تغییر می‌یابد (همیشه همینطور است). برش کیک صرفا به شما روشی عادلانه، منطقی و خودکار برای مدیریت این تغییرات می‌دهد. راه حل دیگر مذاکره مجدد مداوم روی تقسیم‌بندی ثابت است. به این دلیل است که من این مدل را **سهم ثابت و نزاع** می‌خوانم.

## هیچ‌کس دوست ندارد زمان او ردیابی شود

من هم دوست ندارم! ردیابی زمان نوعی زحمت است، اما شما و تیمتان می‌توانید میزان دقت در این ردیابی را تعیین کنید. می‌توانید بر اساس ساعت، روز، هفته یا ماه یا حتا سال ردیابی انجام دهید.

این بازه‌ها باید در حدی باشد که تفاوت تعهدات را نشان دهد. اگر بر اساس روز ردیابی می‌کنید، مثلا فردی که یک ساعت در روز کار می‌کند مشخصا به اندازه فردی که ۱۴ ساعت در روز کار می‌کند متعهد نیست. اگر کل تیم شما تمام وقت کار می‌کند، موضوع سطح تعهد متفاوت تیم کمتر مطرح است.

وقتی افراد متوجه شوند که اندازه‌ی سهم آنها بستگی به سطح تعهد زمانی آن‌ها دارد، ردیابی کمتر تبدیل به مساله می‌شود. بعلاوه، ثبت مناسب زمانی یک ابزار مناسب برای مدیریت ارزیابی صلاحیت کارمندان و سرمایه‌گذار است. تصور توانایی نمایش ثبت دقیق نحوه‌ی توسعه شرکت به سرمایه‌گذار بالقوه‌ای که می‌خواهد بداند شما پولتان را برای چه چیز و چگونه خرج کرده‌اید، ابزار جذابی است.

## بهره‌وری از ساعات کاری مهم‌تر است

موافقم، اما بسیاری مشاغل در دنیای شرکت‌های نوپا، به افراد بر اساس زمان و نه بهره‌وری آن‌ها پرداخت می‌کنند.

تصور کنید در شغلی هستید که هر هفته مدیر شما بهره‌وری شما را ارزیابی کرده و صرفا به میزانی که فکر می‌کند آن هفته شما ارزشمند بوده‌اید به شما پرداخت انجام می‌دهد. این وضعیت می‌تواند یک کابوس شبانه باشد.

برش کیک نشانگر واقعیت است. در دنیای شرکت‌های نوپا، از افراد انتظار می‌رود که کار انجام دهند و بصورتی منظم بر اساس عملکرد مورد انتظار به آن‌ها پرداخت می‌شود. کارمندان واقعا بهره‌ور، پاداش‌ها یا افزایش حقوق دریافت کرده و افراد غیربهره‌ور، اخراج می‌شوند.

ردیابی بهره‌وری در برخی مشاغل آسان است. مثلا بِه فروش یا قطعه کاری را می‌توان بر اساس عملکرد پرداخت کرد. اگر کار شما خیلی متغیر باشد، این کار سخت‌تر و اغلب غیرعملی است.

## کار بسیار زیادی می‌برد

ردیابی ورودی‌ها نیازمند کمی نظم است اما تمامی کسب‌وکارهای خوب نیاز به این نظم دارند. برش کیک بر مبنای کاری است که اغلب کسب‌وکارهای خوب خواه ناخواه انجام می‌دهند.

اغلب کسب‌وکارها فروش، سرمایه‌گذاری‌ها، کمیسیون‌ها و هزینه‌ها را در هر حال ردیابی می‌کنند. اغلب افراد با نگهداری فاکتورها و ردیابی هزینه‌های نقدی کسب‌وکار موافق هستند. اغلب افراد می‌توانند زمان‌بندی شخصی خود را کنترل کرده و درک خوبی از نحوه‌ی صرف زمان خود دارند. اگر فردی در تیم شما این کارها را خیلی زیاد می‌داند شاید شما باید درباره‌ی عضویت ایشان تجدید نظر کنید.

## سرمایه‌گذاران آن را دوست نمی‌دارند

سرمایه‌گذاران حرفه‌ای خواهان یک جدول سرمایه‌گذاری روشن، عادلانه، منطقی و بدون درگیری هستند که این دقیقا همان چیزی است که برش کیک ارائه می‌دهد. این مدل همچنین سوابقی از افراد درباره‌ی چگونگی خرج پول می‌دهد که طلای نابی در رویه ارزیابی صلاحیت توسط سرمایه‌گذاران است.

تقسیم‌بندی ثابت سنتی معمولا مالکان غایب ناراضی و جدول سرمایه‌گذاری پیچیده‌ای یا طبقات سهام چندگانه و قراردادهای سهام‌دار مبتنی بر مذاکره‌ی ضعیف ایجاد می‌کند. سرمایه‌گذاران مسلما چنین چیزی را دوست نخواهند داشت!

## مشاوران من پایبندی به رویکردهای سنتی را به من توصیه می‌کنند

اگر مشاوران شما چنین توصیه‌ای به شما می‌کنند، آنها این مدل را درک نکرده‌اند. با ارائه‌ی این کتاب به آن‌ها، یا معرفی سایت [www.slicingpie.com](http://www.slicingpie.com) یا ایجاد ارتباط با من بطور شخصی، سرعت یادگیری آن‌ها را افزایش دهید. کسب‌وکار بطور مداوم در جریان است و مشاور خوب باید از بهترین راهکارها مطلع باشد. برش کیک یک بهبود مهم نسبت به مدل‌های سنتی است. اگر مشاور شما ارزش این مدل را نمی‌داند، لطفا مشاور دیگری پیدا کنید یا بدون توجه به نظر آن‌ها، در هر صورت از برش کیک استفاده کنید.

## مخالفت های دیگر؟

اگر شما و اعضای تیمتان، شرکا، کارمندان، وکلا، حسابداران، مشاوران، سرمایه‌گذاران، تامین‌کنندگان، اساتید، مادر و پدر و خواهر برادر‌ها، عموها، عمه‌ها، و دوستان مخالفت‌های دیگری با این مدل دارند، لطفا با من از طریق mike@slicingpie.com ارتباط برقرار کنید.

اگر شما کسب‌وکار خودگران خود را اداره می‌کنید، قول می‌دهم که برش کیک بدرد شما می‌خورد. سهام خود را به شیوه‌ی دیگری تقسیم نکنید. با این کار صرفا خود را در معرض شکست قرار خواهید داد!
